<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="versek.css"> 
    <title>Ki vagyok én? Nem mondom meg...</title>
</head>
<body>
    <main><h1>Ki vagyok én? Nem mondom meg...</h1>

        <p>Ki vagyok én? nem mondom meg;
        <br>
        Ha megmondom: rám ismernek.<br>
        Pedig ha rám ismernének?<br>
        Legalább is felkötnének.<br>
        <br>
        Nincs a fokos a kezemben,<br>
        Hogyha kéne verekednem;<br>
        Nyerges lovam messze legel,<br>
        Nem t'ok futni, ha futni kell.<br>
        <br>
        Hogy is tudnék futni mostan?<br>
        Mikor a fejem televan;<br>
        Nem csak fejem, de szívem is - <br>
        A bor meg a leány hamis.<br>
        <br>
        Ha elhagyom galambomat,<br>
        Kialuszom mámoromat<br>,
        S rajtam ütnek a hadnagyok:<br>
        Majd megmondom, hogy ki vagyok!<br>
        
        <div class="datum"> Pozson, 1843. május</div></p></main>
</body>
</html>